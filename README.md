# Η μίμηση του ανθρώπου με την φωνή του μέλλοντος Vocaloid

Ιόνιο Πανεπιστήμιο

Τμήμα Τεχνών Ήχου και Εικόνας

ΠΜΣ  ̈Οπτικοακουστικές Τέχνες στην Ψηφιακή Εποχή ̈

Διαδραστικός Ηχητικός Σχεδιασμός 

Ιωάννης Ζάννος, Καθηγητής

Ρούπας Γιάννης 

email : a20roup@ionio.gr

Α.Μ : ADA2020021

## Εργασία για το μάθημα “Διαδραστικός Ηχητικός Σχεδιασμός” του ΠΜΣ “Οπτικοακουστικές Τέχνες στην Ψηφιακή Εποχή”.
## Κέρκυρα, Εαρινό εξάμηνο, 2021

## Εισαγωγή

Το Vocaloid είναι φωνοσυνθετικό λογισμικό σύνθεσης τραγουδιών, πληκτρολογώντας στίχους και μελωδία. Το πρόγραμμα αποτελείται από ηχογραφημένα φωνητικά τραγουδιστών και ηθοποιών. Η μελωδία στα τραγούδια εισάγεται με midi πιάνο και απευθύνεται κυρίως σε επαγγελματίες μουσικούς. Η επεξεργασία σήματος αναπτύχθηκε συλλογικά υπό τον Kenmochi Hideki στο Πανεπιστήμιο Πονπέου Φάβρα στη Βαρκελώνη το 2000. Η ομάδα ανάπτυξης ίδρυσε αργότερα τα εργαστήρια Vocto [1] τα οποία αρχικά δεν είχαν εμπορικό στόχο. Στη συνέχεια, με την υποστήριξη της Yamaha Corpotation ανέπτυξαν το εμπορικό προϊόν με ονομασία Vocaloid [2] και αρκετά Ιαπωνικά μουσικά σχήματα της Sony Music Entertaiment Japan το χρησιμοποιούν αντί της φυσικής φωνής. Ιδιαίτερο ενδιαφέρον έχει το Ιαπωνικό φαινόμενο Hatsune Miku όπου αποτελεί video game με τίτλο (Hatsune Miku: Project DIVA) [3], αλλά και pop star σε συναυλίες με τρισδιάστατο ολόγραμμα. 

## Ερευνητικά ερωτήματα

Με βάση το λογισμικό πρόγραμμα Vocaloid θα αναζητηθούν τα βασικά χαρακτηριστικά του. Στη συνέχεια θα ερευνηθεί το Ιαπωνικό φαινόμενο Hatsune Miku που εμφανίζεται ως τρισδιάστατο ολόγραμμα σε ζωντανά live με πραγματικούς μουσικούς και πραγματοποιεί περιοδείες σε όλο τον κόσμο. Με αφορμή την Miku δημιουργούνται ερωτήματα αναφορικά με τη μίμηση του ανθρώπου και τη δημιουργία μίας ψεύτικης οντότητας και πώς αυτή γίνεται αποδεκτή από την κοινωνία. Η προσέγγιση των φανατικών θαυμαστών της Miku θα μπορούσε να δώσει απαντήσεις στο πώς αυτοί αντιλαμβάνονται την εικονική φύση της. Επιπλέον θα διερευνηθεί αν το προαναφερόμενο φαινόμενο θα μπορούσε να επηρεάσει την μουσική βιομηχανία των ζωντανών ανθρώπων και να τους αντικαταστήσει με την  ̈φωνή του μέλλοντος Vocaloid ̈ δηλαδή με star ολογράμματα.

- Το λογισμικό Vocaloid και τα χαρακτηριστικά του
- Το φαινόμενο Hatsune Miku
- Που απευθύνεται η ψυχαγωγία που προσφέρει η Hatsune Miku; 
- Το φαινόμενο της μίμησης του ανθρώπου
- Πόσο θα μπορούσε να επηρεαστεί η μουσική βιομηχανία;
- Θα μπορούσε να είναι το Vocaloid η φωνή του μέλλοντος;
- Το παιχνίδι Hatsune Miku: Project DIVA

## Κύριο μέρος (Η μίμηση του ανθρώπου με την φωνή του μέλλοντος Vocaloid)

Το Vocaloid ως φωνοσυνθετικό λογισμικό σύνθεσης τραγουδιών θέτει νέες προοπτικές στη μουσική βιομηχανία, αλλά και στα μέσα που μπορούν να χρησιμοποιήσουν οι δημιουργοί τόσο για μουσικά έργα όσο και για οποιοδήποτε καλλιτεχνικό έργο. Το λογισμικό ξεκίνησε αρχικά ως έρευνα από την Music Technology Group (MTG) και έπειτα αναπτύχθηκε από την Yamaha Corporation, η οποία όμως δεν το παρέχει ως δικό της προϊόν, αλλά παραχωρεί μόνο άδεια χρήσης του λογισμικού. Είναι η εταιρεία που αναπτύσσει τις βιβλιοθήκες φωνών και τις παρέχει στο πρόγραμμα. Πλέον διατίθεται στο εμπόριο και είναι ένα από τα λίγα synyhesizers φωνών για την δημιουργία τραγουδιών, που χρησιμοποιείται ευρέως στον κόσμο αυτή την στιγμή. Το πρόγραμμα παρέχει ένα ολοκληρωμένο περιβάλλον, όπου ο χρήστης μπορεί να παράγει μουσική με ηχογραφημένες φωνές που παρέχει το Vocaloid. Στο περιβάλλον της πλατφόρμας ο χρήστης μπορεί να καταχωρήσει σημειώσεις και στίχους, έπειτα το πρόγραμμα χωρίζει τις λέξεις σε συλλαβές και ο δημιουργός μπορεί να επεξεργαστεί το έργο. Επίσης, ο χρήστης μπορεί να συνδέσει MIDI πιάνο για την πιο άμεση σύνθεση φωνών που φέρουν τα συγκεκριμένα χαρακτηριστικά. Η κοινότητα των Otaku [4] ενδιαφέρεται για την μορφή της Hatsune Miku, μία διάσημη εικονική pop star τραγουδίστρια χωρίς πραγματική οντότητα. Αποτελεί πράγματι φαινόμενο στην Ιαπωνία και σε αρκετές ακόμα χώρες, όπου έχουν πραγματοποιηθεί live συναυλίες (MIKU EXPO)5 και συγκεντρώνουν χιλιάδες θαυμαστές. Η Miku έχει  ̈παθιασμένο ̈ κοινό και ενώ είναι μία πλασματική οντότητα, καταφέρνει να έχει μεγάλη συναισθηματική δυναμική. Ένα ποσοστό της κοινωνίας φαίνεται πως είναι συναισθηματικά δεκτικό στο να θαυμάζει εικονικούς χαρακτήρες και να τους απολαμβάνει εξίσου με τους πραγματικούς ανθρώπους.

Το Vocaloid παρέχει αρκετές φωνές και συνεχίζει να εμπλουτίζει την φωνητική συλλογή του. Αρχικά, το λογισμικό στην έκδοση Vocaloid 1 ήταν διαθέσιμο μόνο στα Αγγλικά με τα πρώτα δείγματα φωνών Leon, Lola και Miriam στα Ιαπωνικά με τις φωνές Meiko και Kaito. Στην έκδοση Vocaloid 2 πρόσθεσαν στα Αγγλικά την Sweet ANN και στην Ιαπωνική την Hatsune Miku. Η σημαντική αλλαγή στο Vocaloid 3 είναι ότι προστέθηκαν πέντε επιπλέον γλώσσες, η Ισπανική με τις φωνές Bruno, Clara και Maika, η κινέζικη με την Luo Tianyi και Yan He, η Καταλανική με την Ona, η Κορεάτικη με την SeeU και η Γαλλική με την ALYS. Με κάθε νέα ενημέρωση το λογισμικό βελτιώνεται και προστίθενται νέες φωνές, με τελευταία έκδοση να είναι το Vocaloid [5].

Οι μορφές των φωνών του λογισμικού φαίνεται να συνδέονται άμεσα με την anime και manga της Ιαπωνικής κουλτούρας όπως και τα Κορεάτικα Manhwa και η εμφάνιση των μορφών ψυχαγωγίας που προσφέρει το Vocaloid και ακολουθούν συστηματικά τις ζωντανές συναυλίες της Hatsune Miku. Η Miku διαφέρει από τις άλλες φωνές του λογισμικού, διότι έχει ένα ολόγραμμα το οποίο είναι εξ’ αρχής άψογο και δεν υφίσταται τις ανθρώπινες φθορές. Η Hatsune Miku αναπτύχθηκε από την εταιρεία Crypton Future Media, Inc [6] και της έδωσαν χαρακτηριστικά τα οποία θα παραμείνουν αναλλοίωτα. Είναι  ̈δεκαέξι χρονών με ύψος ένα και πενήντα οκτώ και βάρος σαράντα δύο κιλά ̈ [7]. Τα φωνητικά δείγματα προέρχονται από την ηθοποιό Saki Fujita. Οι παραγωγές της προέρχονται κυρίως από θαυμαστές της, ενώ έχει δημιουργηθεί μια πολύ σημαντική και ισχυρή κοινότητα που ανέδειξε την μουσική και την εικόνα της ως μία από της μεγαλύτερες διασημότητες.

Εντυπωσιακή είναι η ενέργεια των θαυμαστών της Miku που φωνάζουν ξέφρενα και πανηγυρίζουν με μικρά ραβδιά νέον σε όλη τη διάρκεια του live με τους κανονικούς ζωντανούς μουσικούς, στην θέα της  ̈ψεύτικης ̈ pop diva. Το κοινό που παρακολουθεί συμπεριφέρεται ακριβώς όπως αν επρόκειτο για οποιαδήποτε άλλη pop star και αρέσκεται στο να βλέπει το είδωλο του να «παίρνει ζωή» και να χορεύει στην σκηνή με τις εντολές που τις έδωσαν οι προγραμματιστές της. Ωστόσο ένας χαρακτήρας Anime [8] που φαντάζει τόσο αληθινός όσο και ψεύτικος έχει καταφέρει να κερδίσει το ενδιαφέρον των ανθρώπων, ώστε να πληρώνουν για να παρακολουθούν ένα τεχνολογικό δημιούργημα. Σε αντιδιαστολή υπάρχει κοινό που θεωρεί  ̈γελοίες ̈ τις συναυλίες της Miku και βρίσκει ανούσιο ένα ανδρείκελο που τραγουδάει και χορεύει μέσω ενός ηλεκτρονικού υπολογιστή. Η ιδέα της ψηφιακής δημιουργίας μίας μορφής που προσπαθεί να ταυτιστεί με την ανθρώπινη και καταφέρνει να βγάζει κάποιο συναίσθημα φαίνεται πως απευθύνεται κυρίως στους Otaku. Η άντρες θαυμαστές [9] των Anime τείνουν να αρέσκονται στις γλυκές και όμορφες νεαρές μορφές των κοριτσιών, ακόμα και αν γνωρίζουν ότι είναι ψεύτικες, καθώς αποτελούν απλά είναι ένα video, video game, anime, manga ή ακόμα και ένα αγαλματάκι κατασκευασμένο από PVC.

Το Vocaloid έχει καταφέρει να κερδίσει το ενδιαφέρον και να έχει την δική του θέση στην σύγχρονη μουσική βιομηχανία. Στους Ολυμπιακούς Αγώνες [10] το 2012 στο Λονδίνο υπήρχαν φωνητικές περσόνες που ανήκουν στο συγκεκριμένο λογισμικό και ήταν προτεινόμενες για να κάνουν την έναρξη των αγώνων. Στην πρώτη δεκάδα υπήρξε η φωνή της Megurine Luka [11].Προτάθηκε στην 6η θέση, σε καλύτερη θέση δηλαδή ακόμα και από υπαρκτούς, ζωντανούς καλλιτέχνες, με αποτέλεσμα να φαίνεται πως υπάρχει κοινό που αναγνωρίζει ως σημαντικές τις φωνές του Vocaloid.

Στη μελέτη για το τι είναι πραγματικό και τι εικονικό στο τεχνολογικό μέσο για την δημιουργία εικόνας και φωνής τίθενται νέα ερωτήματα. Η ανθρώπινη ύπαρξη λειτουργεί ως αφετηρία για την ταυτότητα μίας μορφής, περσόνας, η οποία μπορεί να συνοδεύσει ένα παραδοσιακό μουσικό συγκρότημα και με τα νέα μέσα να καταφέρει να δώσει μία πολύ ενδιαφέρουσα σκηνική παρουσία. Αρκετοί καλλιτέχνες εμπνέονται από τα τεχνολογικά μέσα και αποπειρώνται να δημιουργήσουν μια νέα μουσική κουλτούρα με φωνητική σύνθεση και στους εικονικούς τραγουδιστές.

Το φαινόμενο των εικονικών τραγουδιστών περιστρέφεται κυρίως γύρω από την Ιαπωνική κουλτούρα. Το Vocaloid συνδέεται με αρκετά είδη μουσικής όπως J-pop, K-pop, Rock και αλλά είδη με εκατομμύρια τραγούδια να κυκλοφορούν στο διαδίκτυο. Το λογισμικό έγινε ευρέως γνωστό με την σύνδεση του με τους χαριτωμένους Anime χαρακτήρες. Στα χαρακτηριστικά τους συνηθίζονται η υπερβολή με τα μεγάλα μάτια και τα ιδιαίτερα χρωματιστά μαλλιά. Η Hatsune Miku είναι σχεδιασμένη με δύο μεγάλες τυρκουάζ κοτσίδες και το ίδιο χρώμα ματιών, με την εμφάνιση της να θυμίζει Ιαπωνική σχολική στολή. Τα στοιχεία αυτά είναι συνηθισμένα στους χαρακτήρες του Vocaloid και λειτουργούν ως αναγνωριστικό πρότυπο. Η συσχέτιση με το ερωτικό περιεχόμενο σε ορισμένα Anime και Manga κάνει συχνά παρεξηγημένο το Vocaloid λόγω κοινών στοιχείων στο σχέδιο των χαρακτήρων. Η κοινωνία ωστόσο έχει τις αμφιβολίες για την κουλτούρα που δημιουργήθηκε με αφορμή το Vocaloid.

Τρισδιάστατα ολογράμματα χρησιμοποιεί και το Αγγλικό μουσικό συγκρότημα Gorillaz από τους Damon Albarm και Jamie Hewlett [12] που χαρακτηρίζεται ως εικονικό συγκρότημα. Οι χαρακτήρες της είναι βγαλμένοι από καρτούν και απαρτίζουν το συγκρότημα που αποτελείται από κινηματογραφημένα δισδιάστατα μέλη. Στα φωνητικά και στα πλήκτρα είναι ο χαρακτήρας 2-D και στο μπάσο ο Murdoc Niccals, στην κιθάρα, πλήκτρα και ως δεύτερη φωνή ο Noodle και στα ντράμς ο Russel Hobbs. Αυτοί αποτελούν τα μέλη του μουσικού συγκροτήματος. Παλαιότερα στην μπάντα ήταν και οι φανταστικοί χαρακτήρες Paula Cracker και Cyborg Noodle. Σε αντίθεση με την Hatsune Miku που εμφανίζεται στα live με ζωντανούς μουσικούς, οι Gorillaz εμφανίζονται ως group ολογραμμάτων με τα μουσικά τους όργανα. Επίσης, οι φωνές τους είναι πραγματικές και όχι Vocaloid.Το συγκρότημα συχνά συνεργάζεται και με άλλους σημαντικούς καλλιτέχνες τόσο στα album τους όσο και ζωντανά στην σκηνή.

Το Hatsune Miku: Project DIVA είναι μια σειρά παιχνιδιών που δημιουργήθηκε από την Sega [13] και την Crypton Future Media [14]. Η σειρά αποτελείται από έξι κύριους τίτλους και τρία Spin - off. Το παιχνίδι πρωτοεμφανίστηκε στο PlayStation Portable, έπειτα σε Arcade, PlayStation 3, PlayStation 4, Nintendo Switch και σε Android και IOS. Η σειρά χρησιμοποιεί Vocaloid και είναι η πρώτη σειρά που χρησιμοποιεί ήχο που δημιουργήθηκε από το λογισμικό. Το Project DIVA είναι παιχνίδι ρυθμού με τραγούδια των χαρακτήρων του Vocaloid. Οι παίχτες μπορούν να επιλέξουν με ποιον χαρακτήρα θέλουν να παίξουν. Σκοπός του παιχνιδιού είναι να ολοκληρωθούν με επιτυχία τα τραγούδια και στην συνέχεια να ξεκλειδωθούν νέα τραγούδια ώστε ο παίχτης να τα συλλέξει όλα. Το παιχνίδι είναι παρόμοιο με άλλα ρυθμικά παιχνίδια όπου ο παίχτης καλείται να πατήσει μια σειρά βασικών κουμπιών (το Χ, τον κύκλο, το τετράγωνο και το τρίγωνο), που είναι τα κουμπιά του PlayStation. Ο παίκτης συγκεντρώνει πόντους και βαθμολογείται με (Cool έως Miss και Perfect έως Dropout), που εμφανίζονται στην γωνία της οθόνης. Επιπλέον, ο παίκτης μπορεί να αγοράσει αντικείμενα, για να διακοσμήσει το δωμάτιο που υπάρχει στο παιχνίδι, ενώ έχει την δυνατότητα να τραβήξει στιγμιότυπα οθόνης [15] καθώς παίζει στο δωμάτιο του.

## Συμπεράσματα

Το Vocaloid αποτελεί ένα ιδιαίτερο τεχνολογικό μέσο παραγωγής μουσικής με μία μεγάλη βιβλιοθήκη φωνών που παρέχονται από το λογισμικό. Από το 2004 που κυκλοφόρησε το εμπορικό πρόγραμμα στο ευρύ κοινό με πέντε φωνητικούς χαρακτήρες έως και σήμερα, η εταιρεία (MTG) υποστηρίζει, βελτιώνει και εμπλουτίζει το λογισμικό με νέες φωνές. Ο χειρισμός στο περιβάλλον του προγράμματος είναι πιο άμεσος και εύχρηστος με την χρήση MIDI πιάνο για την επεξεργασία στις μουσικές παραγωγές.

Η άμεση σύνδεση του Vocaloid με την Anime και Manga κουλτούρα και την κοινότητα των Otaku φαίνεται πως δημιουργεί καχυποψία στην ίδια την κοινωνία. Η  ̈κακή φήμη ̈ των Otaku στην Ιαπωνία οφείλεται στην έφεση τους στην αποξένωση, την αντικοινωνική συμπεριφορά, τις εμμονές και την τάση τους για τα Anime και Manga με ερωτικό περιεχόμενο. Λόγω του εικαστικού των χαρακτήρων του Vocaloid, αρκετοί το ταυτίζουν με τα θέματα που αναφέρθηκαν, παρότι το Λογισμικό δεν έχει σχέση με αυτά. Η ορολογία των Otaku πλέον είναι παγκοσμίως διαδεδομένη, αλλά και αρκετά παρεξηγημένη. Το φανατικό κοινό της μουσικής Vocaloid είναι κυρίως η κοινότητα των Otaku, που συμπεριφέρεται και διασκεδάζει εξίσου στα Live των εικονικών pop star του λογισμικού όσο και των ζωντανών pop star.

Η Hatsune Miku είναι Ιαπωνικό φαινόμενο και το σημαντικότερο παράδειγμα για τους εικονικούς χαρακτήρες του Vocaloid. Η Miku πραγματοποιεί ζωντανές περιοδείες με πραγματικούς μουσικούς και έχει ανάλογα μεγάλη κινητικότητα και στο διαδίκτυο με θαυμαστές σε όλο τον κόσμο. Το κοινό δεν ενοχλείται για την ψεύτικη μορφή του ολογράμματος και αντιλαμβάνεται το Vocaloid ως ένα νέο μέσο που φέρνει μια νέα δυναμική στην σκηνική παρουσία ενός live.

Το Vocaloid αποτελεί νέα προοπτική για τους δημιουργούς, δίνοντάς τους τη δυνατότητα παραγωγής μουσικής με στίχους, συλλαβές και ρυθμό. Το λογισμικό είναι διαδεδομένο κυρίως στην Ιαπωνία. Τα τρισδιάστατα ολογράμματα αποτελούν μορφές που μιμούνται τον άνθρωπο, αλλά ζωντανεύουν αγαπημένους χαρακτήρες με τους οποίους ταυτίζεται το κοινό και τους θαυμάζει.

Τέλος, το Project DIVA είναι παιχνίδι ρυθμού με τραγούδια των χαρακτήρων του Vocaloid που κερδίζει διαρκώς έδαφος στους παίκτες που αγαπούν το συγκεκριμένο ρυθμό.

## Βιβλιογραφία / Παραπομπές

1. https://www.voctrolabs.com (Voctro Labs)
 
2. https://www.webcitation.org/68EBFxf5V?url=http:// www.interspeech2007.org/Technical/ssc_files/Yamaha/ VOCALOID_Interspeech.pdf (Hideki Kenmochi, Hayato Ohshita pdf απο Chenter for Advanced Sound Technologies, Yamaha Corporation, Japan)
 
3. http://miku.sega.jp/arcade/en/ (Hatsune Miku: Project DIVA)
 
4. https://escholarship.org/uc/item/5zb9r8cr# (Otaku / Geek), p.1
 
5. https://mikuexpo.com (HATSUNE MIKU world concert tour by Crypton Future Media)
 
6. https://ec.crypton.co.jp/pages/prod/virtualsinger/cv01_us (Crypton Future Media, Inc)
 
7. https://ec.crypton.co.jp/pages/prod/virtualsinger/cv01_us (Hatsune Miku Profile)
 
8. https://web.archive.org/web/20071107150423/http://www.bellaonline.com/articles/art4260.asp (What is Anime?)
 
9. https://www.bbc.com/news/magazine-24614830 (The Japanese men who prefer virtual girlfriends to sex)
 
10. https://www.thetoptens.com/singers-perform-london-olympics-opening-ceremonies/ (Music Artists You'd Like to Perform at the 2012 London Olympics Opening Ceremonies)
 
11. https://vocaloid.fandom.com/wiki/Megurine_Luka (Megurine Luka)
 
12. https://www.webcitation.org/5mqj12sjb?url=http:// www.inthenews.co.uk/entertainment/reviews/music/r-n-b-rap/gorillaz-d-sides-$1170827.htm (Damon Albarm και Jamie Hewlett)

## Επιπλέον- Βιβλιογραφία / Παραπομπές

- https://repositories.lib.utexas.edu/handle/2152/26476 . (The voice of the future : seeking freedom of expression through VOCALOID fandom - Kit Yan To), p.1-33
